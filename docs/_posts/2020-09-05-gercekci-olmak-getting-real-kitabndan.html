---
layout: post
title: Gerçekçi Olmak – Getting Real Kitabından notlar
date: '2020-09-05T01:00:00.000-07:00'
author: Şahin
tags: 
modified_time: '2020-09-05T01:00:16.080-07:00'
blogger_id: tag:blogger.com,1999:blog-29334203.post-4721952945207355085
blogger_orig_url: https://sahinyanlik.blogspot.com/2020/09/gercekci-olmak-getting-real-kitabndan.html
---

<p>&nbsp;</p><div class="entry-content">		<p>Kısa yoldan zengin olmak oldukça zordur. Kendinizi fonlarken çok  fazla kaynak ayırmayın bu da sizin yaratıcılığınızı artıracaktır. Bir  iki ay içerisinde birşeyi yapıp yapamadığınız biraz da olsa belli olur.  Eğer projeniz düzgün gitmiyorsa tekrardan başa dönüp yeni projeye  başlamanız gerekmektedir. Kullanıcıların uzun süre kullanabileceği  araçlara odaklanılmalıdır</p><p>&nbsp;</p><p>Zamanı ve gideri sınırlandırın ve hiçbir zaman fazlasını kullanmayın.  Şöyle bir mit vardır; zamanında, istendiği gibi ve gideri tam olarak  yeten bir proje. Bu hiçbir zaman olmaz olsa da kalitesi genelde iyi  olmaz. Eğer tamamını gerçekleştiremiyorsanız yarım bir şey yapmayın  özelliğini azaltın. Sonrasında özellik eklersiniz. Bunlar için</p><p><strong>Önceliklendirme</strong></p><ul><li>Neyi çok önemli olduğuna karar vermelisiniz.</li></ul><p><strong>Gerçekçilik</strong></p><ul><li>Beklentilerin gerçekçi olması gerçekten önemlidir. Zaman ve gider  sınırı dahilinde birşeyler üretebilirsiniz fakat bu gerçekten sizin  istediğiniz şeyler mi bunları düşünmek lazım</li></ul><p><strong>Esneklik</strong></p><ul><li>Değişim önemlidir ve herşeyin sabit olduğu bir projede esneklik oldukça zordur.</li></ul><p>&nbsp;</p><p>Öneri: Yapacağınız özellikleri azaltın. Ürünün yarısını yapmak ürünü yarım yapmaktan çok daha iyidir.</p><p>&nbsp;</p><h3>Düşman Belirle</h3><p>Projeyi yaparken başkalarının ne yaptığı ve nerelerde eksik kaldığını  bilmek çok önemlidir. Düşmanınızı tanımalısınız. Basecamp örneğinden  gidilecek olursa başlangıçta Microsoft çok büyük bir düşmandı ürünleri  çoğu firma tarafından kullanılıyordu. Fakat ürünlerinde kullanıcı  etkileşimi yapmak gibi bir özelliğe sahip değildiler. Yine bir diğer  düşman beyaz tahta olayındaydı, çoğu firma oldukça karmaşık beyaztahtaya  sahipti bunu en kolay şekle indirmek önemli oldu. Yine internet  üzerinde olması birşeyi yanında taşıma olayına düşmandı. Bir düşman  belirlediğinde bir hikaye yaratıyorsun ve kullanıcılar bu hikayeyi  duymak istiyorlar. Böylece sadece ürünün daha hızlı ve iyi olması değil  bunun yanında taraf tutmalarını da sağlamış oluyorsunuz. Bunun yanında  çokta bu savaşın üzerinde kalmamak lazım, böyle olursa karşı taraf aşırı  analiz edilir ve zaman kaybına neden olur. Bundan dolayı farklı  hikayeler anlatmak gerçekten önemlidir.</p><h3>Angarya olmamalı</h3><p>Uygulamanızı geliştirmek angarya olmamalı, küçük küçük işlemler ile  kolayca yönetilebilir yaparak bu süreçten zevk alabilirsiniz. Eğer  uygulamanız sizi heyecanlandırmıyorsa yanlış yoldasınız demektir. Eğer  sadece para kazanmak uğruna bunu yapıyorsanız sonucunda bunu  göreceksiniz. Eğer gerçekten istekliyseniz bunun sonucunu da ürünü  çıkardığınızda göreceksiniz. İnsanlar satır aralarını okuyarak sizin  istekli mi isteksiz mi olduğunuzu anlayabilir.</p><h3>Hafif Ol</h3><p>Eğer bir kütle büyükse onun yönünü değiştirmek zordur. Bu iş dünyası  için de geçerlidir. Web teknolojilerinde ise değişim ucuz ve kolay  olmalıdır. Eğer hızlı bir şekilde değişemiyorsanız alanı değişen kişiye  bırakırsınız.</p><p>Uzun dönemli kontratlar, çok fazla şey, değişmez kararlar, diğer  toplantılar hakkında toplantılar, büyük bir işlem, yazılım donanım ve  teknolojik bağlantılar, lisanslı veri formatları, uzun dönemli yol  haritalar, ofis politikaları kütleyi artırır.</p><p>Gerektiği anda düşünme, takımdaki kişilerin farklı görevler üzerinde  çalışması, daha az yazılım, daha az kod, daha az özellik, daha küçük  takım, basit olması, açık kaynak kodlu ürünler, açık veri tipleri,  hataları kabullenecek bir ofis kültürü kütleyi azaltır. Bu şekilde daha  iyi fikirlere odaklanabilir, yeni teknolojilere daha çabuk entegre  olabilirsiniz.</p><p>Bunları göz önüne alırsanız koca bir uçağı yönlendirmeye çalışmak yerine kibrit kutusunu yerinden oynatırsınız.</p><h3>Değişimin Masrafını Azaltın</h3><p>Ucuz ve hızlı değişim büyük firmalara göre küçük firmaların güçlü  olduğu yerdir. Hatırlayın: para, pazarlama, tüm o çalışanlar küçük  olmanın bu hızını büyük firmaya getiremez.</p><h3>Üç Silahşörler</h3><p>Uygulamanızı yaparken sadece 3 kişi ile başlayın. Bu size yeteri  kadar kaynak sağlayacaktır. Bir tanesi geliştirici, diğeri grafiker ve  sonuncusu da temizlikçi. Bu ne kadar zor gibi görünse de aslında  problemleri çözmek ve başlangıçta karaları ve bunların sonuçlarını görme  açısından etkilidir. Sürekli iletişim halinde olmalısınız. Eğer 3 kişi  ile birinci versiyonu çıkamıyorsanız, ya versiyon özelliklerini  düşürmeli ya da gruptaki kişileri tekrar gözden geçirmelisiniz. İlk  versiyon projenin uçuşa geçip geçmeyeceği hakkında bilgi verir.</p><h3>Sürekli Sınırlandırın</h3><p>Sınırlandırmaları kabullenin. Etrafta istediğiniz kadar ne insan, ne zaman ne de para var.</p><h2>Öncelikler</h2><h3>Büyük Fikrin Ne?</h3><p>Uygulamanın ne yapıyor? Bu vizyona kesinlikle sahip olunarak  geliştirilmeye başlanmalı. Eğer işler karışmaya başlamışsa “Bizim  vizyonumuz neydi” sorusu sorulmalıdır.</p><h3>Problem ile karşılaşınca problemdir</h3><p>Var olmayan problemlerin hakkında şimdiden kaygılanma. Gerçekten bu  gün 3 tane programcıya ihtiyacın varken 8 tane yazılımcıyı işe almaya  gerek var mı? Eğer bir iki hafta geç kaldıysan bu dünyanın sonu değil.  Müşterilerine bunun nedenini söyleyin. En önemli nokta bu kararları tam  zamanında verin.</p><h3>Ölçeklendirmeyi Sonra yapın</h3><h3>Esneklik</h3><p>Uygulamanız olabildiğince esnek olmalı yaklaşımı yanlıştır. Yazılımın  bir vizyonu olmalıdır. Taraf tutmalıdır. Kullanan kişiler sadece  özelliklere değil bu yaklaşımlara bakmaktadır.</p><h2>Özelliklerin Seçimi</h2><h3><strong>Yarım, özellikleri Yarım değil</strong></h3><p>İyi fikir şu şekilde tanımlanabilir; Ürününün ne yapmasını istediğine karar ver ve özellikleri ikiye böl.</p><h3>Önemli Değil</h3><p>Sadece hayati öneme sahip olan işleri yapın. Sorulan her “Neden bunu yapmadın?” Sorusuna “Çünkü Önemli değildi” denebilir.</p><h3>İşe Hayır ile başlayın</h3><p>Yarım ama özellikleri çalışan bir uygulama “hayır” diyerek başlar.  Her soruya “evet” cevabı verdiğinizde bir tane çocuk evlat edinirsiniz.</p><h3>Yönetebileceğiniz Şeyi Geliştirin</h3><p>Affiliate programı başlatacaksanız buradaki kullanıcıları idare  edebileceğiniz, ödemelerini yapacağınız bir sisteminiz varmı? Belki  bunun yerine onlara puan verip sonrasında bunu manuel olarak her ay  hesaplarına yatırabilirsiniz.</p><p>1 GB bedava alan verebilecek misiniz? Yapabileceğiniz şeylerin sözünü vermelisiniz.</p><h3>İnsan Çözümleri</h3><p>İnsanları kendi yolunuza çevirmeye çalışmayın. Kendi sorunlarını  kendi şekilleriyle çözebilecekleri kadarıyla bir uygulama yapın ve  gerisini onlara bırakın.</p><h3>Özellik taleplerini unutun</h3><p>Kullanıcı güneşin altındaki her şeyi ister. Forumları incelediğinizde  en fazla başlık girilen konu sizin özellik talebinizdir. Tabi size şu  özellik ne güzel olur, bu çok da zor olmasa gerek, bunu yaparsanız  gerekirse iki katı vermeye hazırım gibi talepler gelebilir. Fakat daha  önce de konuştuğumuz gibi sizin ilk söylemeniz gereken şey hayırdır.  Peki bu talepler ne yapılmalı, elbette okuyup silinmeli.</p><h3>İnsanlara “Bir özelliği çıkaracak olsanız neyi çıkarırsınız” sorusunu sorun. Neden o özelliği kullanmadıklarını öğrenin.</h3><h2>Süreç</h2><h3>Programı ayağa kaldırmak için yarışın</h3><p>Projede bir momentum sağlamak için programın ayağa kalması oldukça  önemli bir noktadır. Bu önceliğiniz olmalıdır, diğer tüm detayları  görmezden gelebilirsiniz. Bunu yapabilirseniz önünüzü daha iyi bir  biçimde görebilirsiniz. Program çalıştığında artık afaki paragraflar  dolusu metinlere gerek kalmayacaktır.</p><h3>Temizle ve tekrarlar</h3><p>İlk başladığınızda mükemmele ulaşamazsınız bundan dolayı sürekli  değişiklik yapmanız gerekmektedir. Size gelecek geri dönüşlere göre  sayfada değişiklik yaparak ürünün yaşayan bir ürün olmasını  sağlayabilirsiniz.</p><h3>Fikirden uygulamaya</h3><p>Fikir ile gelinir. Ürünün ne yapacağına karar verilir. Kullanışlı olduğu nasıl anlaşılır?</p><ul><li>Kağıt üzerine skeç yapılarak fikirler kağıda geçirilmeli. Bunların hepsi deneme amaçlıdır. Bundan dolayı yanlış cevap yoktur.</li><li>HTML ekranların oluşturulması ile herkes ekranların nasıl bir akışta  devam edeceğini görebilmeli. Henüz bir program kodu yazmayın. Sadece  test amaçlı şeyler yazabilirsiniz.</li><li>Kodla, fakat bunu yaparken her zaman yaptıklarınızın tekrar tekrar  üzerinden geçilebileceğinizin farkında olmanız lazım. Burada eğer bir  tarih vermiş bile olsanız bu tarihi önemsemeyin. Eğer beğenmediğiniz bir  konu varsa başa dönün.</li></ul><h3>Ayarlardan Kaçının</h3><p>Küçük detaylara karar verin. Örneğin: Her sayfada kaç tane mesaj  gösterilmeli, bunun için hadi kullanıcıya bırakalım. Sağ tarafta bir  combobox ile 20-50 vs. yazmak yerine kendiniz karar verin. Bu ayarlar  sizi daha zorlu kararlardan korur.&nbsp; Bir kullanıcı olarak sürekli küçük  küçük şeyler hakkında düşünmek oldukça yorucudur. Ayrıca ayarlar daha  fazla yazılıma neden olur. Bu da daha fazla kod, daha fazla test, daha  fazla dizayn ve daha fazla ara yüz demektir. Bunlar da kırık ekranlara,  dandik tablolara ve birçok başka bug’a neden olabilir.</p><h3>Bitti</h3><p>Bitti dediğinizde hedefinize eriştiniz demektir. Fakat ya bitti değil  de “tamam” derseniz. Bu en nihayetinde beyin ameliyatı değil, bir  telefon uygulaması veya web uygulaması tekrardan yazın.</p><h3>Uygulamanızı Gerçek Ortama göre yapın</h3><p>Uygulamanızın geri dönüşlerini gerçek kişilerden alın,  kullanılabilirlik testi çok nadir gereklidir. Unit testler ise gerçeği  yansıtmayabilir. Eğer birisinin üstünden ne yaptığına bakarsanız fikir  edinebilirsiniz fakat insanlar bu durumda daha az hata yapma  eğilimindedir. Halbuki siz aslında hatayı görmek istemektesiniz.</p><h3>Zamanınızı Kısıtlayın</h3><p>Haftalık, aylık görevler yerine daha küçük parçalar şeklinde (6-10  saat) görevlerinizi ayarlayın. Bu diğer problemlerde de aynı şekilde  çalışır. Çok büyük bir probleminiz mi var, olabildiğince küçültün. Sonra  teker teker yapın.</p><h3>Bütünlük</h3><p>Birçok firma bölümleri dağıtarak çalışanların kendi alanlarını kendi  küçük dünyalarından görmelerine neden olur.&nbsp; Bu şekilde yaptıkları  uygulamanın tamamında ne işe yaradığını bilemezler. Fakat iletişimin  daha etkin olması için bırakın metin yazarı grafiker ile birlikte  çalışsın.</p><h3>Sessizlik</h3><p>İnsanlar bir şeyleri yaparken sessiz bir ortama ihtiyaç duyalar.</p><h3>Toplantı yapmayın</h3><p>Toplantılar konsept düzgün olarak anlaşılmadığında ortaya çıkar.  Bunun yerine konsepti basit şekilde tutarak email veya anlık mesajlaşma  ile kolayca tartışabilirsiniz. Bazı durumlarda kesinlikle toplantı  yapılması gerekiyorsa 30 dakikaya alarm ayarlayın ve çaldığında toplantı  bitsin.</p><h3>Küçük Başarılara Erişin ve Kutlayın</h3><p>Yazılım geliştirmede en önemli konu motivasyondur. Motivasyon  yereldir yani kendiniz çalıştığınız şey üzerinde motive olamıyorsanız  yaptıklarınız olması gerektiği gibi olmayacak hatta berbat olacaktır.</p><p>Uzun döngüler motivasyonunuzu kırabilir. Kutlamaların arasına aşırı  derecede zaman girer. Diğer taraftan kısa zamanlı kutlamalar harika  motivasyon yaratır. Diyelim ki aylar süren bir döngünün içerisindesiniz  bir gün ayarlayın ve “4 saatte bu projeye neler yapabiliriz?” sorusunu  düşünün sonra yapmaya çalışın. Bu yeni bir özellik olabilir, daha önce  var olan bir özelliğin geliştirilmesi olabilir vs. Bu 4 saat sonunda bir  başarı hissedeceksiniz.</p><h2>Çalışanlar</h2><p>Erken veya geç büyümeye gerek yoktur. Kendi alanında en iyi 100  kişiye ulaşabilseniz bile, bunların hepsini birden almak iyi bir fikir  değildir. Bu kadar insanı sizin çalışma kültürünüze anında adapte etmek  çok mümkün değildir. Eğitim, kişilik, iletişim gibi alanlarda çok farklı  kişilikler ile karşılaşabilirsiniz. Bundan dolayı kimseyi işe almayın.</p><h3>“Test sürüşü” yapın</h3><p>Birisini işe almadan önce küçük bir proje ile o projeyi nasıl  işlettiğine bakın eğer istediğiniz gibi değilse her iki taraf için de  kazançlı olur.</p><h3>Çalıştıracağınız kişinin open source’da ne kadar paylaşımda bulunduğuna bakın.</h3><p>Birisinin hangi üniversite mezunu olduğu ortalamasının kaç olduğu  gerçekten önemli midir? Bunun yerine open source projelerini inceleyip  ne üzerinde çalıştığına bakabilirsiniz. Böylece kişileri söylediğine  değil de yaptığına göre değerlendirebilirsiniz.</p><p>Uzun dönem bir teknolojide çalışmış ve onun piri olmuş kişiler yerine çabuk öğrenebilen kişileri tercih edin.</p><p>Küçük takımlarda birkaç şapkayı birden giyebilecek kişilere ihtiyaç  vardır. Dizayndan anlayan programcılar, kod yazabilen grafikerlere  ihtiyacınız vardır. Herkesin müşteriler ile konuşabilmesi gerekmektedir.</p><h3>Bir işe şevkliymiş taklidi yapılamaz.</h3><p>İşe alım safhasına geldiğinizde işin gurusunu almanıza gerek yok.  Mutlu ve orta düzey bir çalışan mutsuz ve şevksiz bir şekilde çalışandan  daha iyidir. Şevk ile çalışan yazılımcılar bulun, bir işi verip  ayrıldığınızda o işin yapılacağına emin olun. Size çokça soru sorup  sormadığına bakın, ilgili kişiler çok soru sorarlar.</p><h3>Eğer iki kişi arasındaysanız iyi yazarı alın.</h3><p>Bu kişinin yazılımcı mı yoksa programcı mı olduğunun önemi yoktur.  Çünkü iyi bir yazar düzgün kod yazar, düzgün dizayn yapar ve düzgün  e-posta atar vs.&nbsp; İyi yazar aslında kelimelerden ötedir. İyi yazar nasıl  iletişim kurulacağını bilir. Yaptığı işi daha kolay anlaşılır şekilde  yapar. Temiz bir şekilde düşünür.</p><h2>Arayüz Dizaynı</h2><h3>Önce Arayüzleri Dizayn Et</h3><p>Program yaparken önce dizayn işleminin yapılması daha iyidir.  Programda değişiklik dizayn değişikliğine göre çok daha uzun zaman  alacağından önce daha kolay değiştirilenden başlamak mantıklıdır. Ayrıca  dizayn aslında sizin sattığınızdır. Dizaynı öne koyarak aslında ileride  soracağınız soruları öne almış olursunuz.</p><h3>Önce çekirdekten başlayın</h3><p>Yapacağınız projede öncelikle navigasyon, tablar ,footer, logo gibi  bölümleri yapmanıza gerek yok. Merkezini yaparsanız daha iyi olur.  Merkez projenizin olmazsa olmazı demektir. Kullanıcıların sizin sitenize  gelme amacı burası olmalıdır. Bu işlemler bittikten sonra navigasyona,  tablara vs. başlayabilirsiniz.</p><h3>Sayfanın üç durumunu yapın</h3><ul><li>Boş</li></ul><p>Kullanıcı sitenize ilk girdiğinde gördüğü ekran.</p><ul><li>Normal</li></ul><p>Ekranda tüm veri gelecek yerler doldurulduğunda görünen ekran.</p><ul><li>Hata</li></ul><p>Herhangi bir hata olduğunda gelecek ekran.</p><h3>Defansif dizayn</h3><p>İşler yanlış gittiğinde sayfanızın nasıl görüneceğinin dizaynını  yapın sürekli bu aklınızda olsun. Bunu “defensive Design for the web”  diye internette aratarak daha derinlemesine inceleyebilirsiniz.</p><h3>İçeriği Tutarlılığa Tercih Edin</h3><p>Aksiyonlar buton mu olmalı yoksa link mi? Aksiyona göre değişir.  Takvim liste şeklinde mi olmalı yoksa grid şeklinde mi? Duruma göre  değişir. Gördüğünüz gibi çoğu şey “duruma göre değişir” Bundan dolayı  sayfa bazında farklılıklar olabilir. Her sayfa aynı şablonda olacak diye  bir şey yok. Bundan dolayı aslında önemli olanı vermek asıl konu  olmalıdır.</p><h3>Metin Yazarlığı</h3><p>Nasıl her ikon, yazı tipi, pixel önemliyse ne yazdığınız da bir o  kadar önemlidir. Bundan dolayı kullanıcınız ile aynı dili  konuşmalısınız.</p><h3>Tek Arayüz</h3><p>Admin arayüzü genelde kullanıcı arayüzünden farklı olarak görselliğe  pek fazla önem verilmeden hazırlanır. Bunu engellemek için tüm sistemde  kullanıcıya gösterdiğiniz ara yüzlerin aynısını dizayn edin.</p><h2>Kod</h2><h2>Az Kod</h2><p>Kodunuzu olabildiğince basit yazın karmaşıklığı azaltın. Her  defasında kodu artırdığınızda yazılımın üstel bir biçimde büyür ve  karmaşıklaşır.</p><ul><li>Az kodun yönetimi kolaydır</li><li>Codebase’i küçüktür bu da daha az düzenleme gerektirir.</li><li>Değişikliğin masrafı daha azdır.</li><li>Daha az bug’a neden olur</li><li>Daha az destek gerektirir.</li></ul><p>Hangi özelliğin eklenip çıkarılacağı da az kod ile ilintilidir. Çok  çok çok gerekli olmadıkça bunları dışarıda bırakmanız gerekmektedir.</p><p>Programcıların geri cevap vermesine olanak verin. Mesela A’yı size  şunu yapmam 12 saat sürer ama bunun yerine şu B’yi yapsam 1 saatte  yapabilirim dediğinde onu dinleyin.</p><h3>Mutlu Programcı</h3><p>Mutlu programcı ile çalışmanın katlayan etkileri bulunmaktadır. Mutlu  programcı iyi, okunabilir kod yazar. İyi yaklaşımlar yapar. Bunun için  programcının 8 saat çalışabileceği bir ortam yaratmak önemlidir.  İstediği dil ile yazması da buna dahildir.</p><h3>Borcunuzu Ödeyin</h3><p>Borç çoğu zaman para gibi görünse de aslında kod da olabilir örneğin,  işi yapmak için kötü kod yazdığınızı düşünün bu bir borçtur. Bazı  zamanlar bunu yapmak mantıklıdır. Olabildiğince gerçekçi olmak adına bu  teknik kullanılabilir. Fakat bu bir borçtur ve bu borcun sonrasında  ödenmesi gereklidir.</p><h3>Kapıları Açın</h3><p>Kullanıcılarınızın bilgi alabileceği tüm kapıları açın. Örneğin  bilgilerine RSS ile erişebilsinler bu şekliyle uygulamanız farklı  yönlere evirilebilir. RSS kullandırarak kullanıcınızın her zaman sizin  sitenize girmesini engelleyebilirsiniz. API’ler yazarak da aynı şekilde  programcılara uygulamanızı açarsınız ve bu bulunmaz bir kaynaktır.</p><h2>Kelimeler</h2><p>Fonksiyonel şartname yazmayın</p><ul><li>Fonksiyonel şartname sadece fantezilerden oluşur. Gerçeği  yansıtmazlar, uygulama yazılımcılar onu yazmaya başlayana kadar ve  dizayncılar dizayn edene kadar gerçek değildir.</li><li>Herkesi mutlu hissettirebilir fakat gerçekte yardımcı değildir.</li><li>Sadece herkesin mutabık olduğunu düşündüğü bir düştür. Herkesin  mutabık olduğu bir metin aslında bir mutabakat değildir. Herkes aynı  şeyi okusa bile farklı şeyler düşünebilir. Sonrasında “Ama bir dakika  ben böyle düşünmemiştim” diyebilirsiniz. “Burada anlatılmak istenen bu  değildi” denebilir.</li><li>Daha fazla özelliğin yazılmasına neden olur. Başka bir özelliği o kağıda yazmak çok kolaydır.</li><li>Fonksiyonel şartname değişimi, tekrardan kontrolü engeller. Bir  özellik üzerinde konuşuldu ve karara varıldıysa artık kötü bir seçim  bile olsa bu seçimi yapmak zorunda olduğunuzu hissedersiniz.</li></ul><p>Peki ne yapılmalı, Uygulamanızın bir sayfalık hikayesini yazın. Eğer  bir sayfadan uzunsa çok kompleks diyebilirsiniz. Bu maksimum bir  gününüzü almalı.</p><p>Sonrasında arayüze başlayın, hemen bir skeç çizin ve ardından html  ile bunu kodlayın, bir çok paragraftansa bu şekilde arayüzler yapmak çok  daha iyidir. Arayüzlerde mutabık kalmak akılda hiçbir soru bırakmaz.  Uygulamanız ne kadar esnek olursa o kadar iyi.</p><h3>Gereksiz Dokümantasyondan Kurtulun</h3><p>Eğer bir doküman çok çok gerekmedikçe yazmayın. Yapın fakat yazmayın,  eğer bir şeyi görsel ile gösterebiliyorsanız yazmak yerine skeç  kullanın. Örneğin bir taslak çizdiniz fakat bunu dizayna geçirmediniz.  Bu kağıdın durmasının gereği yoktur. Yapmayacağınız şeyler ile  uğraşmayın.</p><h3>Kısa hikayeler anlatın</h3><p>Eğer yeni özellik hakkında illa bir şey söylemeniz gerekiyorsa bu  durumda hikaye anlatın. Bunun bir makale olmasına gerek yok, kısa kısa  hikayeler şeklinde anlatabilirsiniz.</p><h3>Gerçek Cümleler Kullanın</h3><p>Lorem Ipsum her ne kadar web designer’ların bir numarası olsa da  içeriğin tam olarak nasıl duracağını bilmemek aslında bir handikap.  Bundan dolayı metinleriniz gerçek olsun. Eğer siteniz gerçek veriler ile  doldurulmuş olsa eksik göründüğünde yine metin ekleyebilirsiniz.</p><h3>Ürünün Kişiliğini Oluşturun</h3><p>Ürünü bir kişi olarak düşünün. Nasıl bir kişi? Nazik mi? Disiplinli  mi? Eğlenceli mi? Buna karar verdiğinizde bu kişiliğe göre yazın ve  arayüzü buna göre ekleyin. Ne zaman bir değişiklik yapacak olsanız bu  kişiliğe göre ekleyin.</p><h2>Ücretlendirme ve Kayıt</h2><h3>Bedava Deneme</h3><p>Birisinin sizi fark etmesi için ona bedava bir şeyler verin.  Kullanıcıları kendi ortamınıza alıştırın. Bunu deneme sürümleri ile  yapabilirsiniz. Eğer alışırlar ise ürününüzü almak için oltaya gelmiş  olurlar. Bu şekilde daha fazla proje ve başka özellikler sunabilirsiniz.</p><h3>Hesap iptalini ve kayıt olayı kolay yapın</h3><p>Kayıt olmayı ve iptalini kolay yapın. Hatta iptalinin sonucunda tüm  bilgilerini içeriden alabileceği bir araç yaparsanız daha iyi olur bu  size olan güveni artırır. Nasıl kayıt olurken çok fazla soru  sormuyorsanız, iptal olayında da çok soru sormayın.</p><h3>Kimse uzun dönemli kontratlardan, kayıt ücretlerinden vs. hoşlanmaz</h3><p>Ürün aydan aya para alabilir, ayrıca kontrol yapıp iptal edildiğinde  para talep etmeyin. Bunlar çok basit cingözlükler. Burada kendi başımdan  geçen bir olayı anlatayım. Bir promosyon ile WSJ gazetesine abone  oldum. 1$’a 3 ay internet üzerinden WSJ’yi okuyabilecektim. Gazeteye  kayıt olduktan hemen sonra nasıl kaydımı iptal ettireceğimi düşündüm.  Çünkü eğer 3 ayı geçerse aylık 20$ civarında para verecektim ve buna tam  emin değildim. İnternet üzerinden iptal almıyorlarmış, bende telefon  etmeye çalıştım Türkiye hatlarında problem var ve kimse açmadı. Bunun  yerine Amerika numarasını aramamı istedi. Bende daha kolay bir yöntem  olarak düşündüğüm kart numaramı değiştirme yöntemini uyguladım. Fakat  kart numaramı değiştirdikten bir hafta sonra hesabım iptal oldu. WSJ  meğer sürekli benim hesabımı kontrol ediyormuş. Para çekmese bile  varlığını ve doğruluğunu kontrol ediyor. Bu bana oldukça anlamsız geldi.  Şimdiki düşünceme göre hesabımın iptal olması daha iyi, böylece bir  siteye kayıt olurken önce nasıl iptal edeceğimi araştırmayı öğrendim.</p><h2>Promosyon</h2><h2>Teaser &gt; Preview &gt; Launch</h2><ul><li>İnsanların ne üzerinde çalıştığınıza dair bir ipucu verin. Bu logo  olabilir, blog post olabilir vs.&nbsp; Teaser serviyesinde yapmanız gereken  Reddit, Boing Boing, SlashDot, Digg gibi sitelerede yayınlanmasını  sağlayın bu size Google sıralaması kazancı olarak dönecektir.</li><li>Preview adımında ise ürünün temasını anlatın, bu ekran görüntüsü vs.  olabilir. Özelliklerden bahsedebilirsiniz. Fikrin arkasında ne var  bunlardan bahsedebilirsiniz. Ayrıca altın bilet gibi uygulamaya önce  gelenlere bedava dağıtabilirsiniz.</li><li>Launch zamanında ise artık daha önce kayıt olmuşlara mail atın, daha  önce yazdığınız blog uygulamalarını sitenize yönlendirin. Gelişim  hakkında bilgi verin. Bunlar kaç kişi kayıt oldu,&nbsp; ne geliştirmeler  yapıldı vs. gibidir.</li></ul><h2>Promosyon Sitesi</h2><p>Olması gerekenler şunlardır;</p><ul><li>Uygulamanızı yapmanızın nedeni nedir?</li><li>Özellikler hakkında video veya fotoğraflar ile anlatım yapın.</li><li>Manifestosunu belirleyin</li><li>Gerçek hayatta ne gibi dertlere derman olduğunu örnekler ile anlatın.</li><li>Uygulama hakkında kullanıcılardan gelen güzel mesajları yazın.</li><li>Forum ile kullanıcıların birbirleri ile iletişime girebilecekleri bir platform hazırlayın.</li><li>Blog yazın</li><li>Sitenizde bulunan kullanıcı kayıt ekranına kolayca erişebilecekleri bir link koyun.</li></ul><h3>Blog yazın</h3><p>İyi bir blog reklamdan daha fazla kullanıcı getirebilir.</p><h3>Hemen birşeyler istemeye başlayın</h3><p>Sitenin ismin aldıktan logoyu ve ipucu veren birkaç kelimeyi  belirledikten sonra hemen kullanıcılardan mali istemeye başlayın.  Böylece canlı ortama çıktığınızda onları bilgilendirebilirsiniz.</p><h3>Özellikleri Sunun</h3><p>Örneğin bir projeniz var bu projede eğer etrafa bilgilendirme  yaparsanız başarılı olduğunuzda sizi takip eden sayısı artacaktır.  Diyelim ki Java ile kodluyorsunuz ve bu alanda farklı bir şeyler  geliştirdiniz. Tebrikler artık arkanızda Java topluluğu bulunmkatdır.  Diyelim ki bloğunuzda RSS desteği var tebrikler blogcuların ilgisini  çektiniz.</p><h3>Logları takip edin</h3><p>Loglarınıza bakıp kimin sizin hakkında konuştuğunuzu sürekli kontrol  edin. Kim hakkınızda kötü konuşuyor. Hangi bloglarınız Technorati,  Blogdex, Feedster gibi sitelerde yayına çıktı bunları takip edin. Sizin  yaptıklarınızı yayan kişilere teşekkür edin ve onların üst bir listeye  konularak yapılan değişikliklerden ilk onların haberdar olacağını haber  verin. Eğer yorumlar negatif ise bunları iyi bir şekilde dinleyin ve  düzgün bir şekilde “Buna şundan dolayı karar verdik” gibi mantıklı  cevaplar verin.</p><p>Uygulama içerisinde yükseltme olanağı verin</p><p>Örneğin dosya yükleme için kullanıcının permium olması gerekiyorsa,  free kullanıcı dosya yüklemeye çalıştığında bunu anca ücret vererek  yapabileceğini söyleyin ve bunun neden iyi bir fikir olduğuna onu  inandırın.</p><h2>Destek</h2><p>Destek ile geliştirme arasındaki farkı anlamanız lazım. Bunun için  yazılımcıların doğrudan müşteriler ile iletişime geçmesi lazım. Böylece  problemin doğrudan kaynağını göreceklerdir. Desteği dış firmalara  vermeyin. Bunu kendiniz yapın. Gerekirse müşteri taleplerinden  sıkılsanız, kızsanız bile bunu yapmanızda fayda var.</p><h3>Sıfır Eğitim</h3><p>Ürününüz için eğitim dokümanı yazmayın. Bunun yerine soru cevap veya gerektiği yerlerde yardım metinleri ile bu işi yapın.</p><h3>Hemen Cevap verin</h3><p>Müşterilere hemen cevap verdiğinizde çok mutlu oluyorlar. Tam olarak  yeterli cevap veremeseniz bile hiç yazmamaktan iyidir. Çalışma saatleri  içerisinde&nbsp; soruların %90’ına en geç 90 dakika içerisinde cevap  vermelisiniz.</p><h3>Zor Aşk</h3><p>Kullanıcıların her istediğini yapamazsınız. Tekrar hatırlatalım her  şey en basitiyle olmalıdır. Kullanıcı her zaman haklı değildir.  İstemediğiniz birkaç özelliği kullanıcı istediğinden dolayı uygulamanıza  sıkıştırmayın.</p><h3>Yaptığınız Yanlışları Paylaşın</h3><p>Eğer yanlış yaptığınız bir konu var ise bunu insanlara söyleyin.  Mesela uygulamanın down olması, bunun neden olduğunu da  bildirebilirsiniz. Açık ve transparan olun bu konuda. Gizli şeyler  tutmanıza gerek yok. Bilgili müşteri en iyi müşteridir. Göreceksiniz ki  bu batırdığınız işler kullanıcının gözünde beklediğiniz kadar kötü de  olmayabilir.</p><h2>Canlı Sonrası Geliştirmeler</h2><p>30 gün sonrasına major bir güncelleme ayarlayın. Bu sizin müşterileri  dinlediğinizi gösterir. Başka bloglarda konuşabileceğiniz yenilikler  verir.</p><h3>Sürekli üretimde olduğunuzu bilsinler.</h3><p>Blog yazmayı canlıya geçişten sonra bırakmayın. Bu blog sürekli  güncellenmelidir. Blog’da yazabilecekleriniz; Soru cevap, nasıl yapılır,  ipuçları, yeni özellikler vs. dir.</p><h3>Beta sözcüğünü kullanmayın.</h3><p>Bu kullanıcıların projenizin üzerinde bir bağlılığınızın olmadığı  fikrine kapılmasına neden olur. Eğer ürüne yeteri kadar güvenmiyorsanız  ne zaman canlıya çıkacağınızı halka arz edebilirsiniz. Ürününüzün  mükemmel olmasını beklemeyin, canlıya alın ve yenisini çıkmaya çalışın.</p><h3>Tüm buglar aynı seviyede değildir.</h3><p>Bugları öncelik sırasına koyun. Hatta bazılarını görmezden gelin. Tüm  bugları anında düzeltmek zorunda değilsiniz. “Doğru çalışmıyormuş gibi  görünüyor” bugları bir süre bekleyebilir. Eğer bir bug veri tabanını  etkiliyorsa sizin de tahmin edebileceğiniz gibi anında düzeltilmesi  gerekmektedir. Ayrıca bug’ların etrafına çok korku duvarı oluşturmayın  bunun normal olduğunu kabullenmelisiniz.</p><h3>Rakiplerinizin Yeniliklerini Takip edin.</h3><h3>Uygulamanın şişmesine izin vermeyin</h3><p>Uygulamanız web tabanlı ve aylık gelir modeline dayalı olursa  uygulamanıza Microsoft gibi sürekli birşeyler eklemeye ihtiyacınız  yoktur. Uygulamanın bu şekilde genişlemesinin nedeni biraz da satış ile  alakalıdır. Siz bu tuzağa düşmeyin bazen insanlar isveç anahtarı gibi  herşeye sahip olmak yerine sadece kaleme ihtiyaç duyarlar.</p><h3>Akışa ayak uydurun</h3><h2>Sonuç</h2><p>Artık uygulamanızı yazmaya hazırsınız.&nbsp; Herkes kitap okuyabilir.  Herkesin bir fikri olabilir. Herkesin kuzeni web dizayn işi yapabilir.  Herkes blog yazabilir. Burada farklılık sizin bunları ne kadar iyi  yaptığınız ile alakalıdır. Başarı işi ne kadar iyi yaptığınız ile  alakalıdır. Yaptığınız projenin tüm dallarında bir harmoni ve balans  olmalıdır. Her zaman zayıf olduğunuz bağlantıları kontrol edin ve  bunları iyi seviyeye getirmeye çalışın.</p><h3>Çalışanlar</h3><p>Birşeyler yapmak isteyen insanlar hiç durulmazlar. Bu insanları  bulduğunuzda bırakmayın sonunda bu kişiler harika bir firmaya sahip  olmanızı sağlayacaklardır.</p><p><strong><em>Yaptığınız işin yazılımdan fazlası olduğunu bilin.</em></strong></p><p>&nbsp;</p><p>Sağlıcakla kalın.</p>	</div>