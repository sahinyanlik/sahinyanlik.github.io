---
layout: post
title: Dar Koridor – Daron Acemoğlu ve James A. Robinson
date: '2020-09-05T01:10:00.001-07:00'
author: Şahin
tags: 
modified_time: '2020-09-05T01:10:09.641-07:00'
blogger_id: tag:blogger.com,1999:blog-29334203.post-4472999233424548663
blogger_orig_url: https://sahinyanlik.blogspot.com/2020/09/dar-koridor-daron-acemoglu-ve-james.html
---

<p>&nbsp;</p><p>Daron Acemoğlu daha önceden de okumak istediğim bir yazardı.  Uluslarının düşüşü kitabını henüz okuyamadım. Bu kitabı eşim hediye  ettiğinden dolayı ilk sıraya koydum diyebilirim. Biraz hanım köylülük  bizde de var. Kitap beklediğim kadar ağır değil fakat uzun. Bazı  bölümlerinde vay be etkisi yaratsa da çoğunlukla günümüz toplumunda  biraz okuyan birisinin görebileceği konular üzerinde duruyor.</p>   <div class="wp-block-image"><figure class="alignleft" style="clear: left; float: left; margin-bottom: 1em; margin-right: 1em;"><img alt="" src="https://i.idefix.com/cache/600x600-0/originals/0001856748001-1.jpg" /></figure></div>   <p>Dar koridor bir ülkenin gelişmiş sayılabilmesi için içinden geçmesi  gereken bir koridordur. Kitapta bu koridorun genişliği içerisinde nasıl  kalınacağı nasıl girileceği anlatılmış. Teori olarak gayet güzel. Bir  koridor ile ülkenin durumunu gösterebileceğimizden bahsediyor. Ülkelerin  gücünün neye denk geldiğini, halkın bu gücü nasıl kontrol etmesi  gerektiğini veya etmezse ne olacağını söylüyor.</p>   <p>Gılgamış destanı ve Kızıl kraliçe olguları üzerinde duruyor ve çoğu  bölümde bunlara atıfta bulunuyor. Devlet gerekliliği hakkında Hobbes  şunu belirtmiştir; Herkesten korkmak yerine sadece bir leviathan’dan(  devlet metaforu ) korkmak yeğdir. Yani aslında en önemli özelliklerinden  birisi savaşı durdurmasıdır.</p>   <p>Kitap genelinde birşey yapmayan halkların sürekli bataklığa  sürüklendiği açık şekilde görülüyor. Devletin ipleri sürekli halkın  elinde olmalı ve halk girişken soru soran bir halk olmalıdır. Doğal  olarak şöyle diyebiliriz. Eğer bir halkı soru sormaktan alıkoyarsanız  aslında devlet bataklığa gidiyor demektir. Her ne kadar İnsan hakları  bildirgesinde buna atıfta bulunulmuş olursa olsun. İnanların konuşması  engellenemez denirse densin. Çoğu ülkede hala bu bir tabudur. Bu arada  tabunun tarihini de kitapta bulabilirsiniz. Türkiye genelinde devlet  aşırı derecede dokunulmaz olmuştur. Bunun ayınısın Çin’de veya İkinci  dünya savaşı öncesi Nazi Almanya’sında görmek mümkündür. Nazi Almanya’sı  da aslında bir tepki olarak doğdumuştur. Düzensizliğe tepki daha güçlü  bir devlet isteğiniz, daha adil bir devlet isteğini oluşturmuştur. Fakat  sonrasında insanları sessizleştirdi, sesini çıkaranlar yaftalandı ve  kimse sesini çıkaramaz oldu. Hatta Luterci bir Papaz şöyle demişti. Önce  sosyalistler için geldiler, bizim için gelmediklerinden ses etmedik.  Sonra sendikalar için, sonra Yahudiler için geldiler. En son bizim için  geldiklerinde etrafta ses edecek kimse kalmamıştı. Ses kalmayan yerde  devlet istediğini acımasızca yapabilir. Çünkü o bir Leviathan’dır.</p>   <p>Devlet dokunulmazlığının azaltılması için Latin Amerika ülkeleri çok  çalıştı. Fakat bazı ülkelerde halk birlikte bir konu hakkında  konuşabilir fikir beyan edebilirken bazılarında edemedi. Bölge genelinde  bir gelişme  olmadı, yöneticiler iyi ise insanlar isteklerini  bildirebildiler. Bunu bir hak değil üstten gelen bir lütuf olarak  gördüler. Bundan dolayı da sonraları yine çamura battılar. Fakat bunu  başarabilen bir ülk var. Bu ülke İsveç. İsveç’te devlet halktan  kendisine sorular sormasını istemektedir. Buradaki en büyük problem  zenginlerin iş verenlerin devleti etkileyebilecek olmasıdır. ABD gibi  diğer ülkelerde bu çok normal hatta düzen bunun üzerine kuruludur.  İsveçte ise bunun da önüne geçmek için sendikaları desteklemişlerdir.  Böylece devlet ikisi arasında sadece bir başvuru merkezi bir  düzenleyicidir. Zenginler devletten birşey istediklerinde devlet tamam  sendikaları buna ikna ederseniz benim için sorun olmaz diyebilmektedir.  Böylece ülkede her ne kadar bir ikilem varmış gibi görünse de gerçek  demokrasi yaşanıyor denilebilir. Fakir çok fakir değil zengin ise çok  zengin değildir. Kapitalizm’e uyan diğer ülkelere baktığınızda ise  çalışana ne kadar değer verildiği görülmektedir. Hobbes aç insan köledir  demektedir. Aynen bu şekilde çoğu ülkenin en alt sınıfı köleden biraz  iyidir. Fakat en nihayetinde serbest bırakılan Afrikalı siyahi bir  kölenin dediği ve korkutuğu gibi “Beni kesin birisi köle yapacak bundan  dolayı yeni birisine köle olmaktansa eski sahibime köle olmayı tercih  ederim. Ben özgürlüğü istemiyorum” demektedir. Umarım bir gün özgürlüğü  istemeyen bir halk olmayız.</p>