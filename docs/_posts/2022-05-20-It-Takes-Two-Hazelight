---
layout: post
title: "It Takes Two - Hazelight Studios"
---
Hazelight Studio'nun bu oynadığım 3. oyunu. Daha önce Brothers ve A Way Out oyunlarını oynamıştım. Birinciyi kız kardeşim ile ikinci ve sonuncuyu ise eşim ile birlikte oynadık. Diğer iki oyuna nazaran bu oyun her alanda bir üst seviyeye çıkmış. 

Oyun genel mantık olarak diğerleri ile aynı. Ekran ikiye ayrılıyor sağ taraftaki karakteri veya sol taraftaki karakteri seçebiliyorsunuz. Son oyunda sol taraftaki karakter May, Sağ taraftaki karakter ise Cody oldu. May ve Cody ayrılma raddesinde olan bir çift ve kızları Rose bu durumdan oldukça rahatsız. Ailesinin birlikte olması için bir arayış içinde. Bu konuştuklarını kitabı Hakeem'e de anlatınca ve ondan yardım isteyince Hakeem Rose'un ebeveynlerini küçük oyuncalar haline getirdi. Bu süreçte Hakeem her ne kadar düşmanca tavırlar takınsa da asıl amacı çiftin neden daha öncesinde birlikte olduklarını hatırlatmaktı. Bunlar için eskilere gitmek gerekiyordu. Karakterleri eskiden bulundukları ortamlara tekrar göndermek çok etkili oldu. O günleri hatırlayıp ders çıkarıldı.

Oyunun zorluğuna gelecek olursak bazı bölümler beklediğimden de zordu diyebilirim. Diğer iki oyunda aralarda hikayeler büyük bir alan tutuyorken bu oyunda hikayeyi oynayarak anlatıyorlar. Her Boss çıktığında mutlaka iki oyuncunun da ortak işler yapması bekleniyor. Bu oyun mantığında günümüzde çok fazla oyun yok. Keşke olsa, keşke konsollara bakış Nintendo'nun bakışı gibi olsa. Bizi daha fazla sosyalleşmeye itse.

Oyun 14 saat civarında bitti. Çok eğlenceli bir 14 saat olduğunu söylemeliyim. 
