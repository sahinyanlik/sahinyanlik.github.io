---
layout: post
title: Gon Adında bir Tilki
date: '2017-10-12T03:06:00.001-07:00'
author: Şahin
tags: 
modified_time: '2017-10-12T03:06:21.979-07:00'
blogger_id: tag:blogger.com,1999:blog-29334203.post-5053024259223048512
blogger_orig_url: https://sahinyanlik.blogspot.com/2017/10/gon-adnda-bir-tilki.html
---

Bu çevirisini yaptığım hikaye Japon kültürünü anlatan temel hikayelerden biridir. Ezop masallarına benzer. İngilizcesini <a href="http://www16.plala.or.jp/hananohosomichi/gongitsune.html">http://www16.plala.or.jp/hananohosomichi/gongitsune.html</a> adresinden okuyabilirsiniz.<br /><br />Bu gençken köyümde yaşayan yaşlı Mohei’den duyduğum bir hikayedir.  Zamanın birinde Nakayama diye bir yede küçük bir kale varmış. Bu kale  benim köyüme çok yakınmış. Kral Nakayama-sama da işte bu küçük kalede  yaşarmış. Nakayaya çok yakın bir yerde Gon adında bir tilki yaşarmış.  Gon eğreti otların her yeri kapladığı bir ormanda küçük bir inde  yaşarmış. Gündüz ve geceleri dışarı çıkar yakın köylerde yaramazlıklar  yaparmış. Tarlalara gider ve tatlı patatesleri kökünden söker ve etrafa  dağıtırmış. Güzelim kanola çiçeklerinin tohumlarını söker ve ateşe  atarmış. Hatta köylünün birinin evinin arkasındaki kırmızı biberleri  bile aşağı indirmiş. Çok büyük sorunlara yol açmış.<br /> Bir güz gününde Gon mağarasından hiç dışarı çıkamamış. İki veya üç  gün hiç durmadan yağmur yağmış. Yağmur durulduğunda Gon rahatlayarak  dışarı çıkmış. Gök yüzü çok temiz ve canlıymış ki herkes o an öten kuşun  harika sesini duyabilirmiş.<br /><br /> Gon ormandan ayrılarak ırmağın yanına kadar yürümüş. Irmağın yanında  otların başları görünüyormuş. Yağmur damlaları otların üstünde harika  bir görüntüye neden olmuş. Üç gün yağmur yağdığından ırmak suyu da  yükselmiş. Normalde sudan uzakta kuru yerde yaşayan otlar bile çamurlu  suyun altında kalmış. Gon çamurlu yoldan ırmak boyunca aşağıya doğru  gitmiş. Irmağın kenarında bir adam görünçe çok şaşırmış. Yavaşça büyük  otların arkasına saklanarak adamın onu görmesini engellemiş. Gizlice  izlerken adamın sessiz sessiz birşey sakladığını görmüş. “Bu Hyojyu mu?”  diye de merak etmiş. Hyojyu sıkı bir şekilde giyilmiş Kimonosuyla  beline kadar suyun içinde duruyormuş. Başında bir bandana varmış ve  yüzünün bir tarafına da ot yapışmış. Yuvarlak ot yüzünde sanki bir benek  gibi görünüyormuş. Bir zaman sonra Hyojyu balığı torba ağının içinden  torba gibi birşeyin içine aktarmış ve torbayı sudan çıkarmış.<br /><br /> Ağın içerisinde biraz ot ve çürümüş ağaç dalları olmasına rağmen  balığın çırpındığı görülüyordu. Ayrıca dikkatli bakarsaydınız büyük  balığın parlayan sırtını ve iri bir yılan balığını da görebilirdiniz.  Hyojyu büyük balık ile yılan balığını sepetine koymuş ve daha önce içine  balık koyduğu torbayı da ağzını açıp suya atmış. Hyojyu sonrasında  nedendir bilinmez balık torbasını alıp ırmaktan dışarı çıkmış. Torbayı  ırmağın kenarına koyarak sepetin olduğu yerden ırmağı inceleye inceleye  biraz uzaklaşmış. Hyojyu gider gitmez Gon hemen saklandığı uzun otların  arkasından çıkmış ve doğrudan balıkların olduğu sepete gitmiş. Yine  yaramazlığı tutmuş, balıkların hepsini teker teker sepetten çıkarmış ve  ırmağa geri salmış. Balıklar çamurlu suda çırpına çırpına uzaklaşmışlar.  Son olarak yılan balığını ırmağa geri bırakmaya çalışmış ama çok kaygan  olduğundan bir türlü tutamamış. Gon sabırsızlanmış ve kafasını sepetin  içine gömmüş. Yılan balığını ağzına almış. Yılan balığı ani bir  hareketle hemen Gon’un boynuna yapışmış. Sonrasında Hyojyu Gon’u görmüş  ve “Hırsız tilki! Hırsız tilki!” diye bağıra bağıra sepete doğru gelmeye  başlamış. Gon şaşkın bir şekilde yerinden sıçramış, yılan balığını  boynundan atmaya çalışmış ama balık öyle bir yapılmış ki boynundan  ayırmak imkansızmış. Gon boynunda yılan balığı ile oradan kaçmaya  başlamış. Gon kendi yuvasına geldiğinde arkasına bakıp adamın gelip  gelmediğini kontrol etmiş fakat Hyojyu tilkiyi takip etmiyormuş. Gon  rahatlamış, ardından boynundaki balığı ısırarak boynundan çıkarmış ve  oracıkta öldürmüş. Ölü yılan balığını mağarasına yakın bir yere otların  üzerine bırakmış.<br /><br /> On gün sonra, Gon Yasuke’nin evinin arkasında dolaşıyormuş. Evin  yanında dolanırken Yasuke’nin karınısını incir ağacının yanında  dişlerini siyaha boyarken görmüş ( Eskiden japon kültüründe siyah diş  güzellik belirtisiydi ) Sonrasında demirci Shinbei’nin evinin yanından  geçerken karısının saçlarını taradığını görmüş.”Buralarda bir şeyler  oluyor” diye kendi kendine söylenirken. Acaba bir festival mi var diye  düşünmüş. Fakat eğer festival olsa fülüt sesleri veya davul sesleri  olurdu diyerek festival olamayacağına karar vermiş. Ayrıca eğer festival  olsa şirin ( Japon tapınağı ) bayraklarla donatılmış olmalıydı diye  düşünmüş. Böyle kendi kendine düşünürken Hyojyu’nun evinin yanından  geçmiş. Geçerken çok belirgin bir şekilde kırmızı bir kuyu görmüş. Bir  çok insanın o eski evin içini doldurduğunu görmüş. Kadınların kimono (  yerel kıyafet, özel günler için ) giydiğini ve ateşi harladıklarını  görmüş. ( Japonlar ölüleri yakarlar) Ateşin üstünde büyük bir kapta  yemek kaynıyormuş. O anda Gon anlamış ki bu bir cenaze merasimi. “Acaba  Hyojyu’nun ailesinde kim öldü” diye düşünmüş. Gon öğlen olduğunda,  mezarlığa ( ölü küllerinin koyulduğu yer ) gitmiş ve girişteki heykelin  arkasına saklanmış. O kadar güzel bir günmüş ki uzaktan kalelerin  çatılarındaki kare kare kiremitler görünüyormuş. Kırmızı örümcekler oğul  vermiş ve yerler kırmızı bir elbise gibi görünüyormuş, sonrasında Gon  uzaktan köylülerin çanları çala çala geldiklerini duymuş.<br /> Bu cenaze töreninin başlayacağına dair bir işaretmiş. Cenaze alayını  eşlik eden beyaz kimonalarını giymiş kişileri görüvermiş. Ayrıca sesler  de gittikçe yaklaşıyormuş. Cenaze alayı mezarlığa girince yerdeki  örümceklerin çoğu ölmüş. Sonra gözü Hyoju’ya ilişmiş, Hyojyu beyaz  kimonosunu giymiş ve annesinin adına kazınmış tableti tutuyormuş. Tatlı  patates gibi sürekli parlayan güler yüzlü görünen Hyojyu, o gün çok  üzgün ve solmuş görünüyormuş. “Anladım” demiş Gon kendi kendine, ölen  Hyojyu’nun annesi. Sornasında Gon yavaşça kafasını yine heykelin  arkasına saklamış. O akşam, Gon deliğinde düşünedurmuş. “Hyojyu’nun  annesi hasta olduğunda mutlaka yılan balığı istemiş ve Hyojyu bundan  dolayı yılan balığı yakalamış ve diğer balıkları suya salmış demekki”  diye düşünmüş. Öyleyse Hyojyu annesine yılan balığını getiremedi ve  kadın sürekli yılan balığını düşleyerek, keşke yılan balığı olsaydı da  yeseydim diyerek ölmüş. Gon “Keşke bu olayı engellemeseydim” diye  düşünmüş<br /><br /> Hyojyu kırmızı kuyunun yanında arpalarını yıkıyormuş. Şimdiye kadar  annesiyle fakir olsalar bile birlikte yaşayıp gidiyorlarmış. Fakat şimdi  Hyojyu tek başına kalmış. Gon Hyojyu’yu çalıların arkasından izlerken  aynen benim gibi tek başına diye düşünmüş. Tam Gon oradan ayrılacakken  seyyar satıcının sesini duymuş. “Sardalyalarım var! Ucuza taze  sardalyalarım var” diye bağırıyormuş. Gon bu sese doğru giderken arka  kapıdan Yasuke’nin karısı “Ben biraz balık almak istiyorum” demiş.  Seyyar satıcı arabayı yolun kenarında durdurmuş ve parıl parıl parlayan  sardaylaraından biraz alıp Yasuke’nin evine gitmiş. Bunu gören Gon hemen  arabanın yanına giderek sepetten 5-6 tane sardunyayı almış ve geldiği  yere geri dönmüş. Sonra Hyojyu’nun evine gitmiş ve balıkları arka  kapının eşiğine bırakmış ve hızlıca oradan ayrılmış. İnine dönerken  Hyojyu’nun hala arpaları yıkadığını görebiliyormuş. Bu yaptığım davranış  iyi bir kefaret diye düşünmüş Gon. Ertesi gün dağdan ceviz toplayan Gon  cevizleri Hyojyu’nun evine götürmüş. Arka kapın geçerken Hyojyu’nun  yemek yemeye başlayacağını görmüş. Hyojyu bir elinde pirinç tabağı ile  görünmüş. Gon yüzüne dikkatli bakınca Hyojyunun yüzünde çizikler ve  yaralar görmüş. “Ne oldu acaba” diye düşünmüş, bu sırada Hyojyu kendi  kendine konuşmaya başlamış “Kim o sardunyaları benim evime getirdi  acaba, seyyar satıcı benim çaldığımı sanıp dövdü beni” diye söylenmiş.  Gon iyilik yaptığını sanarken bu olay Hyoju için daha da kötüye mal  olmuş. Gon Hyoju adına kötü hissetmiş. Satıcı Gon yüzünden Hyoju’yu  dövmüş. Bunları düşünürken sessizce cevizleri girişe bırakmış ve oradan  ayrılmış. Gon ertesi gün ve ondan sonraki gün de dağdan ceviz toplamaya  ve Hyoju’nun evine getirmeye devam etmiş. Üçüncü gün, sadece ceviz değil  biraz da mantar getirmiş.<br /><br /> Güzel bir ağustos akşamında, Gon gezinti için dışarı çıkmış. Nakayama  kalesine doğru giderken karşıdan seslerin geldiğini duymuş. Kuşlar yine  şarkılarını söylüyorlarmış. Gon hemen yolun kenarına saklanmış. Sesler  yaklaşmış. Gelenler Hyojyu ve Kasuke’ymiş.<br /> Hyojyu : ” Gerçekten diyorum Kasuke ”<br />Kasuke : “Efendim ? Ne ? ”<br />Hyoju : “Son zamanlar etrafımda çok garip şeyler oluyor”<br />Kasuke: ” Ne gibi ? ”<br />Hyojyu: “Çok ilginç bir şekilde birisi hergün evime ceviz ve mantar getiriyor.”<br />Kasuke: “Kim ? ”<br />Hyojyu: “Hiç bir fikrim yok, birisi eve bunları bırakıyor ve ayrılıyor”<br />Gon iki adamı takip ediyordu.<br />Kasuke: “Gerçekten mi?”<br />Hyojyu: “Gerçekten, eğer yalan söylediğimi düşünüyorsan yarın gel sana cevizleri göstereyim. Kendi gözlerinle görürsün”<br />Kasuke: “İlginç”<br />Sonra birlikte sessizce biraz daha yürümüşler. Sonra Kasuke aniden  arkasına bakmış. Gon şaşırmış ve hemen yoldan çekilmiş. Kasuke Gon’u  görememiş ve Hyojyu ile yoluna devam etmiş. Kichibei’nin evine  geldiklerine ikisi de doğrudan içeriye girmişler. Tapınaktan gelen  ritmik davul sesleri her yerde yankılanıyormuş. Gon kağıt kapıya bakınca  papazın kel kafasını aşağı yukarı dua ederken görmüş. Bir süre sonra üç  adam daha Kichibei’nin evine girdi. Gon papazın duasını duyabiliyormuş.<br /> Papaz duasını bitirene kadar Gon su kuyusuna varmış. Sonra Hyojyu ve  Kasuke birlikte tapınaktan ayrılmışlar. Hyojyu ve Kasuka’nın ne  konuşacaklarını merak eden Gon arkalarından gölge gibi hiç ayrılmamış<br />Kasuke : “Ne konuşuyorduk, He hatırladım, Bence bunları sana Tanrı getirmiş olmalı”<br />Hyojyu : “Gerçekten mi!” diye şaşkına dönmüş.<br />Kasuke : “Düşünüyorum da bunları sana hiç kimse bırakmaz.Tanrı senin  yalnız olduğunu biliyor ve sana acıdığından ceviz ve mantar veriyordur.”  diye oldukça inandırıcı bir biçimde konuştu.<br />Hyojyu : “Olabilir mi böyle birşey gerçekten?”<br />Kasuke : “Bence öyle. Bundan dolayı her gün Tanrıya dua etmelisin”<br />Hyojyu : “Kesinlikle haklısın”<br />“Rezalet!” dedi Gon içinden. “Her gün Hyojuya ceviz ve mantar getiren benim, Tanrı değil. Bu adil değil” diye hayıflanmış.<br /><br /> Sonraki gün Gon Hyojyu’nun evine biraz daha ceviz götürmüş. Hyojyu o  ara kulübesinde ip eğiriyormuş. Hyonju’nun evde olduğunu anlayınca Gon  yavaşça arka kapıdan içeri girmiş. O ara Hyonju hemen anlamış  birşeylerin olduğunu ve bi bakmış ki içeride tilki var. “Bu tilki benim  tuttuğum yılan balığını çalan tilki, kesin yine haylazlık yapmaya  gelmiştir” diyerek yerinden kalkmış “Şimdi ben sana ona göstereceğim”.  Hemen gitmiş duvardaki tüfeğini almış ve içerisine barut doldurmuş.  Gon’un arkasından bir el ateş etmiş “Bam!” Gon tam kaçacakken Hyojyu onu  vurmuş. Gon büyük bir acıyla yere yığılmış. Hyojyu daha yakından görmek  için yanına gitmiş ve o an kapının girişindeki cevizleri görmüş. “Ne !”  diye şoka uğramış. Sonra aklına bir anda şimşek gibi “Cevizleri getiren  tilkiydi” düşüncesi çakılmış. “Cevizleri getiren sendin!” diye  bağırmış. Gon yerde yatarken başını yavaşça sallamış. Tüfek Hyojyu’nun  elinden sıyrılmış ve ucundan ince mavi bir duman yükselmiş.<br />