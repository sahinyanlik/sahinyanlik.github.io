---
layout: post
title: Olağanüstü bir gece – Stefan Sweig
date: '2020-09-05T01:05:00.000-07:00'
author: Şahin
tags: 
modified_time: '2020-09-05T01:05:01.310-07:00'
blogger_id: tag:blogger.com,1999:blog-29334203.post-8336694729405567737
blogger_orig_url: https://sahinyanlik.blogspot.com/2020/09/olaganustu-bir-gece-stefan-sweig.html
---

<p>&nbsp;</p><div class="entry-content">		<p>Canistan sonrasında yine bir çeviri kitap okumak istedim. Bu kitap  da eşimin hediyesi. Kitabın kahramani Baron Frederich Michel. Bir gecede  insan hayatının nasıl değişebileceği üzerine yazılmış bir kitap. Baron  zengin olması ve rütbesi nedeniyle hep yüksek sosyete ile haşır neşir  olmuş birisidir. Fakat 36 yaşlarında iken bundan aşırı derecede sıkılır  ve hayatının ne kadar anlamsız olduğunu fark eder. Çalışmasına gerek  yoktur, para ile derdi yoktur. Bu anlamsızlığı yenebilmek için her gün  olduğu gibi o gün de dışarı çıkar ve hipodroma gitme isteği duyar.  Hipodromda oturur ve insanları seyrederken arkadan tüm canlılığıyla bir  kadın güler, eğlenir ve etrafa neşe saçar. İçten içe kadını görmek ister  Baron fakat bunu yapmaktan da çekinir. Dayanamaz ve bir süre sonra  yerinden kalkıp kadını görür ve kadınla göz göze gelirler. İlişkilerinde  en fazla bu anı sever. Kadın da arada bir onu yoklar. Sonrasında  koltukların aşağısından şişmanca bir adam kadını çağırır. Baron’un tüm  heyecanı kaçmıştır. Böyle bir kadına kur yapmak içinden gelmez. Fakat  kadın öyle bir bakar ve onu heyecanlandırır ki Baron dayanamaz ve  kadının yanına gitmek ister. Fakat o hengamede ayakta durmak zor  olduğundan birden kadının kocası ile çarpışırlar. Kadının kocasının  kuponları yere düşer ve adam bir heyecanla hepsini toplamaya çalışır.  Fakat Baron bir hınzırlık yapıp bir tanesinin üzerine basar adam ne  kadar arasa da bulamaz. Sonrasında karı koca oradan ayrılırlar. Elinde  kupon ile yarışı izlemeye başlar ve bilete 20 Kron çıkar. O an Baronun  aklına hırsız olduğu fikri düşer ve inanılmaz derecede rahatsız olur.  Gidip adama diyemez biletinizi çaldım diye, parayı harcayamaz da. Tekrar  hipodroma girer ve birbirine tüyo veren insanları dinler. En kötü atı  bulur ve tüm parayı ona basar ne de olsa kaybetmek istiyor. Sonrasında  tekrar koltuğuna oturur. Ama şans bu ya yine kazanır. Bu defa 600 Kron  sahibi olur. Bir süre sonra bu hırsızlığın kendisine üzüntü değil  aslında bir hayat gayesi, neşe verdiğini anlar ve bu düşkünlükten zevk  almaya başlar. Bundan dolayı başka düşkünlükleri de görmek ister. Şehir  merkezine, basit insanların, fakir insanların olduğu yerlere gitmek  ister. Gittiğinde bir festivale katılır ve ne kadar neşeli olduklarını  düşünür. Bir masada mutlu bir grup vardır. İnsanlar her ne kadar  birbirlerini tanımasalar da çok iyi bir şekilde anlaşabilmektedirler.  Baron da masaya oturur, fakat herkes bir anda sessizleşir. Bunun üzerine  Baron kalkar ve hayatt neyi olursa olsun insanların iyiliğine katkı  sağlayamayacağına karar verir. Birşeyleri değiştireceğine olan inancı  sona ermiştir. Tam eve dönmek üzereyken, en azından o geceyi de  düşkünler gibi geçirmek ister. Bir zaman sonra orospular sokaklara iner  ve bir tanesi Baron’a bakar. Baron o kadar sevinir ki birisinin kendisi  ile ilgilendiğine ve kendisinin bir hayalet olmadığına hemen arkasından  gider. Kız bunu ormanın derinlinlerine kadar peşinden sürükler.  Sonrasında ise elini tutar, Baron bu anlar için hayatında hiç bir kadına  bu kadar aşkla dokunmadığından bahseder. Kadına bir kaç kron verir.  Sonrasında kadının pezevenkleri gelir. Bunlar Baron’dan para koparmak  için onu bekçilere teslim etmek ile tehdit ederler. Baron da zaten  batmıştır batacağı kadar. Sokağın başındaki bekçiye yaklaştıklarında  adamlar korkarlar. Fakat Baron daha derinlemesine batmak istemektedir.  Adamlara ağlamaklı bir sesle lütfen beni daha iler göndermeyin, eğer  benim böyle birşey yaptığım öğrenilirse intihar ederim lütfen şu 100  kron’u alın der. Adamlar anlayamazlar, halbuki istese hiç birşey  vermeden gidebilir. Fakat baron en sonunda 200 Kron vererek onlara  teşekkür edip ayrılır. Herkes mutludur. Bu mutluluğu, insanları mutlu  edebilme olasılığını çok sever Baron, o gün her gittiği yere çokça para  verir ve 600 Kron’u insanlara dağıtarak bitirir. Hatta baloncunun  balonlarını alıp havaya bırakmışlığı da vardır.</p><p>&nbsp;</p><p>Güzel bir kitap. Her sayfasında farklı duygular bırakıyor.</p>	</div>